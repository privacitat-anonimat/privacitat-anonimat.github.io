---
title: About

# The About page
# v2.0
# https://github.com/cotes2020/jekyll-theme-chirpy
# © 2017-2019 Cotes Chung
# MIT License
---

Fa unes dècades, tenir un ordinador connectat a Internet implicava estar connectat a una altra vida, que molts consideraven separada i diferent de la vida real. Allò virtual i allò real encara no s'havien unit, era decisió de cada usuario determinar on acabava un i començava l'altra.

A mesura que Internet tenia més informació i més usuaris, les empreses van començar a veure que hi havia un nínxol de mercat i el van començar a explotar per a obtenir beneficis econòmics. Aquesta explotació va implicar l'intent de controlar la informació i identificar els usuaris que hi havia al darrere. 

Actualment, les empreses utilitzen els perfils digitals dels usuaris per llançar campanyes publicitaries personalitzades. Per poder-ho dur a terme, les empreses intenten aconseguir el màxim d'informació possible sobre l'usuari, tan el digital com el real. Per exemple, la seva localització, gènere, gustos, relacions d'amistat, religió..

Com no podia ser de cap altra manera, els governs i autoritats de tot el món han utilitzat aquesta informació per a poder controlar a la seva població. L'exemple més clar és l'increment de pressupost per empreses d'espionatge, forces militars i forces policials després del 11-S a EEUU. Això va provocar que arreu del món s'iniciessin projectes d'espionatge i compra venda d'informació dels ciutadas entre països.

Quan es parla de privacitat, hi ha el malentés generalitzat de que si una persona no té res a amagar, no hauria d'intentar protegir-se. S'ha de tenir en ment que, amb la tecnologia que hi ha actualment, no protegir-se al navegar és el mateix que el govern i empreses privades instal·lin càmares de seguretat a casa.

És per això que, si un ciutadà i usuari d'Internet vol mantenir la seva privacitat i anonimat, ha d'aprendre com fer-ho i quines eines utilitzar.