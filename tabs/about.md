---
title: Sobre el Blog

# The About page
# v2.0
# https://github.com/cotes2020/jekyll-theme-chirpy
# © 2017-2019 Cotes Chung
# MIT License
---

# Introducció
Fa unes dècades, tenir un ordinador connectat a Internet implicava estar connectat a una altra vida, que molts consideraven separada i diferent de la vida real. Allò virtual i allò real encara no s'havien unit, era decisió de cada usuari determinar on acabava un i començava l'altre.

A mesura que Internet tenia més informació i més usuaris, les empreses van començar a veure que hi havia un nínxol de mercat i el van començar a explotar per a obtenir beneficis econòmics. Aquesta explotació va implicar l'intent de controlar la informació i identificar els usuaris que hi havia al darrere.

Actualment, les empreses utilitzen els perfils digitals dels usuaris per llançar campanyes publicitaries personalitzades. Per poder-ho dur a terme, les empreses intenten aconseguir el màxim d'informació possible sobre l'usuari, tant del perfil digital com del real. Per exemple, la seva localització, gènere, gustos, relacions d'amistat, ideologia, religió...

Com no podia ser de cap altra manera, els governs i autoritats de tot el món han utilitzat aquesta informació per a poder controlar a la seva població. L'exemple més clar és l'increment del pressupost a empreses d'espionatge, forces militars i forces policials després del 11-S a EEUU. Això va provocar que arreu del món s'iniciessin projectes d'espionatge i compravenda d'informació dels ciutadans entre països.

Quan es parla de privacitat, hi ha el malentès generalitzat que si una persona no té res a amagar, no hauria d'intentar protegir-se. Aquesta mentalitat és la que permet a les grans multinacionals i governs fer amb les nostres dades el que vulguin. La informació té tanta importància que s'ha arribat a l'extrem que persones que han destapat campanyes d'espionatge massiu que van en contra dels drets humans, com Edward Snowden, han acabat executats o exiliats.

S'ha de tenir present que, amb la tecnologia que hi ha actualment, no protegir-se al navegar és el mateix que el govern i empreses privades instal·lin càmeres de seguretat a casa.

És per això que, si un ciutadà i usuari d'Internet vol mantenir la seva privacitat i anonimat, ha d'aprendre com fer-ho i quines eines utilitzar.

# Objectiu
Hi ha la percepció que per navegar de manera privada i anònima s'ha de ser molt bo amb els ordinadors o inclús ser un "hacker". Això, no només és fals, sinó que en el moment social i polític en el qual vivim, és completament necessari que qualsevol ciutadà tingui unes nocions bàsiques sobre seguretat.

Aquest és un bloc anònim que té com a objectiu difondre informació sobre privacitat i anonimat perquè qualsevol usuari, independentment dels seus coneixements, pugui navegar per Internet amb més privacitat i més anonimat.

A mesura que sigui possible, s'aniran creant entrades al blog relacionades amb privacitat i anonimat de les següents tipologies:
* Conceptes específics
* Informació sobre eines
* Presentacions o classes completes
* Resums (cheatsheets) per sintetitzar conceptes